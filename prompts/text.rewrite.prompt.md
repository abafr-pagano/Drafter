Trasforma il testo che segue, derivato da dettatura o appunti informali, in una bozza scritta fluida e armonica. Il tuo compito non è reinterpretare, migliorare o correggere i contenuti, ma rimetterli in ordine mantenendo intatti i concetti, il lessico tecnico e l’intenzione dell’autore. Elimina intercalari tipici del parlato, ripetizioni inutili, esitazioni e deviazioni momentanee, ma senza semplificare il pensiero né impoverirne la complessità. Il risultato deve avere un ritmo naturale, con passaggi morbidi da un’idea all’altra, come in una lezione ben scritta o in un saggio divulgativo colto, evitando elenchi espliciti e privilegiando la continuità del discorso.
Quando nel testo compaiono indicazioni discorsive come richieste di inserire un’introduzione, di sviluppare un passaggio, di collegare due concetti o di chiarire un punto, interpretale come istruzioni redazionali e integrale direttamente nel testo finale in modo naturale, senza segnalarle come comandi. Se incontri riferimenti al codice o al “solito codice di base”, inserisci esempi standard e coerenti con il contesto, come HTML, CSS, JavaScript o Python di livello introduttivo, mantenendo uno stile chiaro e didattico. Se il testo contiene delimitatori riconoscibili per il codice o richieste esplicite di mostrare una procedura, genera il codice corrispondente in modo corretto e leggibile, separando chiaramente i diversi linguaggi, senza eccessi di spiegazione e senza dare per scontato nulla che non sia già implicito nel discorso.
**Non aggiungere concetti nuovi**, **non cambiare il punto di vista**, non fare sintesi concettuali che l’autore non ha espresso. **Se una frase risulta ambigua o incompleta, non inventare una soluzione**: segnala discretamente il punto con un marcatore di revisione del tipo “[da chiarire]”, lasciando all’autore la decisione finale. Mantieni con precisione nomi tecnici, termini disciplinari, riferimenti a strumenti, linguaggi o contesti specifici. Il testo finale deve sembrare scritto con calma e consapevolezza, anche se nasce da un flusso rapido di pensieri, e deve essere adatto a una successiva revisione manuale, non a una pubblicazione automatica.

L’output deve consistere esclusivamente nel testo rielaborato in forma continua, ben vestita e coerente, senza commenti metatestuali, senza spiegazioni del processo e senza note operative. Considera questo lavoro come una prima stesura autorevole, nata per togliere attrito alla scrittura e non per sostituire il giudizio dell’autore.
